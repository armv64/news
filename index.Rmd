---
title: "Nieuws"
author: "witek.tenhove@han.nl"
output: 
    html_document:
      toc: yes
      toc_float: yes
      css: styles.css
      self_contained: false
      includes:
        in_header: header.html
---
<script>
  $(document).ready(function() {
    $('#TOC').parent().prepend('<div id=\"nav_logo\"><img src=\"logo.png\"></div>');
  });
</script>

```{r setup, include=FALSE}
knitr::opts_chunk$set(echo = TRUE)
```
<h1 class="welkom toc-ignore">Welcome Smart!</h2>

<p class="welkom" >
Volg hier de ontwikkelingen bij de HAN Minor Smart Industry. Wat is er gebeurd en wat gaat er komen? Waar zijn de deelnemers mee bezig? Welke mooie voorbeelden van Smart Industry komen we tegen?
</p>
<hr>

###  10 september 2018 - Workshop IoT / Projectteams

#### Smart Plants
Afgelopen vrijdag is de workshop *Smart met IoT* van start gegaan. In zes sessies leren de studenten een IoT-systeem ontwikkelen. Het project voor dit jaar heet *Smart Plants* en de opdracht is om een zichzelf aansturend systeem te ontwikkelen rondom de verzorging van een plant. Met behulp van een aantal sensoren wordt de toestand en omgeving van een plant gemonitord. Zodra een kritische waarde wordt gesignaleerd, acteert het systeem en zal het zorgen dat de plant de juiste verzorging krijgt. Op afstand m.b.v. een app kunnen de sensoren uitgelezen worden en daarmee de toestand van de plant worden gevolgd.

Voor de meeste studenten was dit de eerste kennismaking met een microprocessor. Natuurlijk ging er de nodige tijd zitten bij het inrichten van de ontwikkelomgeving (bv. drivers) en de koppeling met de computer (bv. kabels, kapotte aansluitingen). Maar uiteindelijk konden de eerste tests worden uitgevoerd en gingen de eerste ledjes aan of kon de lichtintensiteit worden gemeten.

<video width="100%" controls>
  <source src="iot1.mp4" type="video/mp4">
  Your browser does not support HTML5 video.
</video>

De workshops zijn ontwikkeld door [SMR Learn](https://www.smrlearn.nl/) en worden op locatie georganiseerd. Het doel is studenten vertrouwd te maken met IoT-aspecten en te inspireren op een andere manier naar bedrijfsautomatisering te kijken.

#### Projectteams
Deze ochtend hebben de studenten teams gevormd. Deze teams gaan woensdag tijdens de pitchdag praten met de verschillende opdrachtgevers. De studenten hebben zelf een systeem bedacht om de verschillende interesses te inventariseren en koppelingen te maken tussen teamleden en projecten. De definitieve configuratie zal gedurende de komende twee weken tot stand komen.

<a href="https://docs.google.com/spreadsheets/d/e/2PACX-1vR9yk20oWBR7gP5JxL1DyvWCLVDdmF-PqBVkTD234AXKTA3swPbSC5w0eC4zybSmxiw5wTHqjM8GPxz/pubhtml" target="_blank">![](projects.png)</a>

<hr>

###  3 september 2018 - Start MSI / informatie Pitchdag

##### We zijn begonnen!

De vijfde versie van MSI is vandaag officieel gestart. Met vier kerndocenten, meer dan <a href="https://minorsmart.github.io/sep2018/docs/onderwijs/inschrijvingen.nb.html" target="_blank">25 studenten</a> en tal van externe experts, coaches en trainers gaan we meehelpen Smart Industry in onze regio vorm te geven. Vandaag was vooral tijd gereserveerd om elkaar te leren kennen, de verwachtingen omtrent samenwerking en communicatie uit te spreken en instructies te geven bij de verschillende leer- en werkomgevingen.

Zoals dat gaat waren er wat technologische hobbels (wifi werkte soms niet, studenten kregen geen toegang, etc). De ervaring leert echter ook dat dit zich gedurende een paar dagen oplost.

Deze week gaan de studenten meten in hoeverre ze voorbereid zijn op hun opdracht. Ze gaan de volgende vragen beantwoorden:

1. Waarom vind je het onderwerp Smart Industry boeiend?
2. Wat wil je met het onderwerp gaan doen?
3. Over welke relevante kennis en vaardigheden beschik je al en op welke vlakken ga je jezelf ontwikkelen?
4. Welke partners heb je nodig en hoe vind je die?

Ze leren hoe ze bovenstaande vragen kunnen onderzoeken, hoe ze de antwoorden het beste kunnen communiceren en met welke moderne technologieën en methodes dit kan. We hebben alvast een kleine inventarisatie gemaakt van de kennis die binnen de groep aanwezig is:

![](kennis.jpeg)

<br>
Onze eerste indruk vandaag: we gaan werken met een groep betrokken, open, sociale, spontane en leergierige 'Smarties' die staan te popelen om hun handen uit de mouwen te steken.

##### Pitchdag
Op 12 september zijn alle praktijkpartners uitgenodigd om kennis te komen maken met de nieuwe lichting 'Smarties'. Bij deze gelegenheid zullen eerste koppelingen worden gelegd tussen de aangeboden opdrachten en de verschillende teams en kan contactinformatie worden uitgewisseld. We starten om 9:00u op de Ruitenberglaan 31 te Arnhem in het Auditorium (**A304**) met de verschillende pitches.

<div class="resp-container">
<iframe class="resp-iframe" src="https://www.google.com/maps/embed?pb=!1m23!1m12!1m3!1d78623.37656414049!2d5.879370176847916!3d51.9890087293812!2m3!1f0!2f0!3f0!3m2!1i1024!2i768!4f13.1!4m8!3e6!4m0!4m5!1s0x47c7a4659a1352a3%3A0x25edd5cadd934e41!2sRuitenberglaan+31%2C+6826+CC+Arnhem!3m2!1d51.9890295!2d5.9494096999999995!5e0!3m2!1sen!2snl!4v1535982631834" width="600" height="450" frameborder="0" style="border:0" allowfullscreen></iframe>
</div>
<br>
Om 11:30u gaan we na een korte pauze door in lokaal **D308** voor speeddatesessies. Tussendoor zal een lichte lunch worden geserveerd. Om 14:00u eindigt het programma. Voor meer informatie kan contact opgenomen worden met de organisatie via marlous.vandentooren@han.nl.

<hr>
###  23 juni 2018 - MSI Pitchdag

Op **woensdag 12 september** zal de MSI Pitchdag plaatsvinden. Ben je één van de partners die een project heeft aangeleverd? Blokkeer dan alvast deze datum in je agenda.

Alle partners krijgen kort de gelegenheid hun project toe te lichten. Via een systeem van speeddates wordt vervolgens de match gemaakt tussen projecteigenaar en onderzoeksteam.

We beginnen om 9:00u en het programma duurt tot 14:00u. Vanaf 12:00u zal een lichte lunch worden aangeboden. In de laatste week van augustus zal nog een reminder naar alle contactpersonen van onze partnerorganisaties worden gestuurd met een mogelijkheid tot bevestiging van deelname.

<hr>

### 23 juni 2018 - MSI 2018/19

Op 3 september start de vijfde editie van MSI. Een groep van 31 studenten met [verschillende achtergronden](https://minorsmart.github.io/sep2018/docs/onderwijs/inschrijvingen.nb.html) gaan onderzoeken en ontdekken hoe met nieuwe technologieën waarde kan worden gecreëerd.

Het wordt wederom een vol programma. Alle deelnemers worden de eerste zes weken getraind in web development, Big Data, IoT en nieuwe modellen voor innovatie, samenwerking en waardecreatie. Tussendoor maken ze kennis met onze partners uit de Business Community in de regio, nemen de projectopdrachten aan en voeren een verkennend onderzoek uit.

Vanaf week 7 gaan de deelnemers in teams van twee bij de partnerorganisaties werken aan hun opdracht. Zowel vanuit de organisatie als vanuit de HAN wordt begeleiding aangeboden. Het team is echter zelf verantwoordelijk voor de organisatie hiervan. Dit betekent dat van te voren goede afspraken moeten worden gemaakt over de overlegstructuur en het communicatieplan.

Uiteindelijk dienen de deelnemers aan te tonen dat ze over een set van [Smart competenties](https://docs.google.com/spreadsheets/d/e/2PACX-1vQU6O-kOAqHNLl6i6RV8E--fa9NhidcuSnQybCV8Sr8b7HYTSti7gQvfXkOToUyFLyS44o8AFrIxruB/pubhtml) beschikken. Dit doen ze door zelf gedurende de minor bewijzen te verzamelen en deze in een online portfolio vast te leggen. MSI partners kunnen toegang krijgen tot dit materiaal. Neem hiervoor contact op met Witek ten Hove.

Wekelijks wordt één dag gereserveerd voor kennisontwikkeling. We gaan dan met de hele groep inspiratie op doen. Bijvoorbeeld door bedrijven te bezoeken die Smart Industry hebben toegepast op hun bedrijfsmodel of -processen. Of door trainingen en workshops op het gebied van nieuwe technologieën bij één van onze kennispartners. Dit jaar werken we bijvoorbeeld weer samen met het [HAN Fablab](http://www.fablabarnhem.femplaza.nl/) en de [Minor Smart Manufacturing en Robotics](https://www.smrdelft.nl/) van de Haagse Hogeschool.

Dit [schema](https://docs.google.com/spreadsheets/d/e/2PACX-1vTC-MphJx_bAlpsVAd9b1uc62w7fAXWQDiLe6oRi8HAtW8IEaT569VKrQlGtorjtGL0b6ySCF_Kab_n/pubhtml) geeft een overzicht van het totale educatieve programma. Het is een dynamisch document. Zodra data en activiteiten bekend worden, zullen deze hier toegevoegd worden. 